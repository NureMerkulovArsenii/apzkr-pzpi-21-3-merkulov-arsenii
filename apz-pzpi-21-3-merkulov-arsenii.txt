1 BUSINESS REQUIREMENTS
     1.1 Background (Передумови)

     Функціонування готельної галузі є важливим елементом господарства в багатьох країнах, і вона постійно розвивається. Сучасні готелі стикаються з рядом викликів, таких як зміни в попиті та очікуваннях гостей, конкуренція на ринку, а також потреба в ефективному управлінні ресурсами.
     Великі готельні мережі розробляють власні системи готельного менеджменту, проте дані розробка подібних систем є недоступною для малих та середніх готелів, проте автоматизація багатьох процесів за допомогою подібної системи значно допомогла б оптимізувати витрати та збільшити прибутковість.
     Насамперед, початковою проблемою є питання ефективного управління обсягами бронювання та забезпеченням максимальної виручки від доступних ресурсів. Традиційні методи управління готельним бізнесом можуть бути обмеженими та неефективними в умовах сучасного ринку.
     Другою проблемою, яку ми вирішуємо, є необхідність забезпечення високої якості обслуговування для гостей та оптимізація робочих процесів. Нестача автоматизації та оптимізації може призводити до незадовільного досвіду гостей та втрати конкурентоспроможності на ринку.
     Третьою проблемою є необхідність ефективного управління персоналом та ресурсами готелю. Традиційні підходи можуть бути часо- та ресурсозатратними, що призводить до зайвих витрат та погіршання ефективності діяльності готелю.
     Даний перспективний продукт стане цікавим як і невеликими так і середнім готельним мережам.

     
     1.2 Business Opportunities (Бізнес-можливості)

     На ринку вже певний час присутні системи які мають виконувати подібні функціональні задачі.
     Основними конкурентами стануть українська компанія «Expert Solution», яка займається автоматизацією різноманітними процесів пов’язаних з готельними та ресторанним бізнесами, компанія має значну кількість партнерів на ринку та велику кількість інших послуг та досвід з впровадження таких систем.
     Також конкурентами на даному ринку стане компанія «jSolutions», яка також займається системами автоматизованого управління для готелів, хостелів та пансіонатів.
     Компанія має повноцінну систему продуктів, які можуть забезпечити повний цикл контролю над різними аспектами роботи готелю.
     Проте наш продукт має всі шанси зайняти власну нішу на ринку за рахунок ключових переваг:
     1) Інтеграція різноманітних сторонніх систем та різних варіантів замків та інших датчиків, що надають інформацію про наповненість готелю та надають гостям безпечний сервіс.
        Також можливість використання системи для різних умов, таких як малі та середні мережі готелів, хостели, пансіонати та кемпінги, також гнучка конфігурація системи з різними рівнями доступу до функцій та зміни налаштувань.
     2)	Автоматизація рутинних завдань: Наша система автоматизує багато рутинних завдань управління готелем, таких як обробка платежів, виписка рахунків та звітності.
        Це дозволяє персоналу готелю сконцентруватися на наданні якісного обслуговування гостям.
     3)	Збір статистики та аналітики, щодо функціонування системи, кількості задіяного інвентарю та можливість відстеження виконання роботи працівниками, що дозволить робити висновки та вносити корективи до роботи системи, а також відслідковувати стан виконання робіт.
     4)	Основною перевагою стане гнучкість та можливість швидко підлаштовуватись, масштабуватись і вирішувати задачі клієнтів, а також доступність встановлення та підтримки працездатності системи.

    Модель монетизації передбачає наступні статті доходу:
    а)	Початковий платіж за встановлення та налаштування системи замків, сервісів та  та автоматичних лійок, можливі різні конфігурації за різними цінами;
    б)	Підписка на обслуговування обладнання, технічну підтримку системи онлайн або з фізичною присутністю фахівців, в залежності від пакету підписки та технічної несправності.
        Підписка на отримання певного функціоналу системи та доступу до різних аналітичних даних від сенсорів.
    в)	Партнерські програми з компаніями представника обладнання для туристичного сектору економіки, заради зниження цін на обладнання.

    
2 VISION OF THE SOLUTION
2.1 Vision Statment (Окреслення концепції)

     Мета проекту полягає у розробці програмного рішення, яке спрямоване на покращення ефективності, зручності та якості обслуговування в готельній галузі.
     Ми прагнемо створити інтегровану платформу, що об'єднує в собі функції бронювання, обліку ресурсів, управління персоналом та аналітики, що дозволить готелям оптимізувати свою діяльність та забезпечити найвищий рівень задоволення для своїх гостей.
     Система має бути надійною, ефективною та економічно доступною, а також мати велику кількістю інтеграцій.
     Продукт спроможний інтегрувати наявні технології на ринку в одну єдину систему, що матиме попит як серед великих корпорацій, так і серед невеликих пансіонатів, хостелів та мереж готелів середніх розмірів.
     Це досягається завдяки інтеграції системи з існуючим обладнанням, що гарантує відносно низькі витрати на впровадження системи, а також завдяки наявності різноманітних конфігурацій та тарифних планів.
     Ця система базується на концепції об'єднання технологій Інтернету Речей (Internet of Things, IoT), серверного рішення для збору даних, системи аналітики та представлення даних, а також функцій для управління системою.
     Важливими складовими цього рішення є мобільні та веб-інтерфейси для відслідковування стану системи, налаштувань та зміни конфігурації і управління персоналом.
     Окрім цього, ефективне впровадження цієї системи передбачає наявність служби технічної підтримки, яка зможе навчити клієнтів правильному та ефективному використанню системи
     Служба буде відповідальною за вирішення технічних питань, пов'язаних з можливими збоями, виявленням помилок та відновленням роботи обладнання.


2.2 Major Features (Головна функціональність) 
     
     МF-1: Аутентифікація та авторизація користувачів надає можливості користувачам використовувати різні тарифні плани системи та розподіляти права доступу до функцій системи.
     МF-2: Система використовує технологій Інтернету Речей (IoT) яка забезпечує інтеграцію з сенсорами та замками для керування доступом до номерів та отримання інформації щодо заселення готелю.
     МF-3: Модуль бронювання, який дозволить приймати онлайн-бронювання через веб-сайт. Управління доступністю номерів та їх категоріями та автоматичне оновлення інформації про бронювання та заборону недійсних карток.
     МF-4: Управління персоналом та розкладами з можливістю розподілення задач між працівниками.
     МF-5: Формування статистики використання системи враховуючи історію даних для аналізу роботи та коригування її параметрів.
     МF-6: Система тарифних планів які будуть відповідати за надання інформації з певних датчиків та доступ до різних режимів роботи системи.
     МF-7: Застосунок для персоналу для відстеження поточних задач.

   
3 SCOPE AND LIMITATIONS
3.1 Scope of Initial Release (Рамки первинного випуску) 
     
     Перша версія системи буде спрямована на демонстрацію концепції продукту та створення мінімально працездатної версії продукту (MVP).
     Для цього необхідно забезпечити можливість системи виконувати основні свої функції.
     Наведемо основну функціональність, яку необхідно реалізувати для первинного випуски продукту:

     Серверна частина: 
        -	аутентифікація та авторизація користувачів, розподілення  ролей для контролю доступу до функцій системи;
        -	можливість прийняття, збереження, оновлення та видалення бронювання готельних номерів через API.;
        -	формування звітів статистики використання системи;
        -	відслідковування доступності номерів та оновлення інвентарю в реальному часі;
        -	видача задач для персоналу;
        -	захисту конфіденційності та цілісності даних користувачів.
     Клієнтська частина веб сайт: 
        -	відображення поточного стану системи;
        -	аутентифікація та авторизація користувачів;
        -	відображення бронювання номерів на майбутній період;
        -	відображення налаштувань системи та можливість їх зміни;
        -	відображення статистики заселення та виконання задач персоналом.
     Мобільний додаток для персоналу:
        -	відображення поточних задач;
        -	відстеження виконання задач;
        -	відображення статистики використання системи.
     Інтернет речей (IoT):
        -	замки на дверях для відстеження зайнятості номерів.
        -	передача даних здійснюється через мережевий модуль;


3.2 Scope of Subsequent Releases (Рамки наступних випусків)
     
     У наступних релізах системи необхідно розширити функціональність продукту для підвищення ефективності та економності системи, також необхідно додати інтеграції з іншими системами, які є наявними у готелях, наприклад з рестораном.
     Розширені аналітичні засоби - розвиток аналітичних інструментів для надання користувачам більш докладного аналізу даних про заселення номерів, бронювання, прибуток та інші аспекти готельного бізнесу.
     Розширення можливостей передбачення - розробка алгоритмів передбачення наповненості та прибутковості готелю для надання користувачам інструментів для ефективного планування.

   
4 BUSINESS CONTEXT (БІЗНЕС-КОНТЕКСТ)
4.3 Operating Enviroment (Робоче середовище) 
     
     Наш проект передбачає використання сучасних та ефективних технологій побудови апаратної та програмної частин системи.
     Проект передбачає наявність серверної частини, клієнтської частини та інтернету речей (IoT):     
     
    1)	Серверна частина:
    За основу систему взято платформу .NET 8 та як фреймворк для серверного API (Application Programming Interface) використано ASP.NET, який буде керувати системою та надавати доступ клієнтським частинам до даних системи.
    В проекті будуть використані бібліотеки: Entity Framework Core 8, Serilog, Mapster, Autofac та ін.
    Для зберігання даних будемо використовувати реляційну базу даних PostgreSQL 14.7, яка надає надійний та захищений доступ до даних.

    2)	Клієнтська частина:
        Мобільний застосунок: Java під платформу Android, що дозволить швидко розробити дану клієнтську частину орієнтовану на управління персоналом. 
        Для локального кешу буде використано базу даних SqlLite.
        Веб сайт, що дозволить керувати системою з комп’ютера та мати доступ до більшої кількості інформації та функцій продукту.
        Для розробки даної частини системи буде використано надійний та перевірений фреймворк Angular 17.
        Мова програмування - TypeScript. В проекті будуть використані бібліотеки: Bootstrap 5, Angular Material, RxJS та ін.
        
    3)	Інтернет речей (IoT): 
        Для збору даних із датачиків та для керування замками буде використано платформу мікроконтролер ESP32.
        Для написання коду під дану платформу будемо використовувати VS Code та для симуляції роботи системи Platform IO та Wokwi. Мовою програмування обрано C++.
    4)	Розгортання клієнтської системи буде відбуватись за допомогою проксі-серверу nginх.
        Серверна частина буде розгортатись під управлінням Docker. База даних PostgreSQL буде розгорнута в Docker контейнері.
